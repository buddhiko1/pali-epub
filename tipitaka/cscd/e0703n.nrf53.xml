<?xml version="1.0" encoding="UTF-16"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Catupaññāsatima pariccheda</p>

<p rend="subhead">Cha rājakonāma</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Katvā <pb ed="M" n="0.0348" /> vikkamma bāhū’ti, nāma bhūpālasūnuto;</p>

<p rend="gathalast">Tassāṇāya pavattiṃsu, sādaraṃ sīhaḷā khilā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> So rājā damiḷe hantuṃ, dhanaṃ sañciya’nekādhā;</p>

<p rend="gathalast">Saṅgahaṃ sevakānañca, kurumāno yathocitaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Alaṅkārakirīṭāni, chattasīhāsanāni ca;</p>

<p rend="gathalast">Kārayitvā’bhisekatthaṃ, sacivehā’bhiyācito.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Na yāva rājaraṭṭhassa, gahaṇaṃ hoti tāva me;</p>

<p rend="gathalast">Chattussāpanakammena, kiṃ tenā’ti vivāriya.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Sataṃ narasahassānaṃ, saṅkaletvā mahabbalo;</p>

<p rend="gathalast">Saṅgāmārabbha kālamhi, vātarogābhipīḷito.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Yujjhituṃ samayo neti, dvādase vacchare lahuṃ;</p>

<p rend="gathalast">Upecca devanagaraṃ, gañchidevasahabyataṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Kittināmo ca sacivo, senāpaccamadhiṭṭhito;</p>

<p rend="gathalast">Rajjatthiko dinānaṭṭha, nijāṇaṃ sampavattayi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Ghātetvā taṃ mahālāna-kittināmo mahabbalo;</p>

<p rend="gathalast">Patvā’bhisekaṃ bhuñjanto, desaṃ taṃ rohaṇavhayaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Saṃvaccharamhi tatiye, coḷayuddhe parājito;</p>

<p rend="gathalast">Sahatthena sakaṃ sīsaṃ, chinditvā sahasā mari.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Tadāpite kirīṭādi-dhanasāraṃ samādiya;</p>

<p rend="gathalast">Pesesuṃ damiḷā coḷa-mahīpālassa santikaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Bhayā saraṭṭhaṃ hitvā’tha, duṭṭhadese vasaṃ tadā;</p>

<p rend="gathalast">Eko vikkamapaṇḍūti, vissuto patthivattajo.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Viññātalaṅkāvuttanto, desamāgamma rohaṇaṃ;</p>

<p rend="gathalast">Kāḷatitthe vasaṃ vassa-mekaṃ rajjamakārayi.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Rāmanvayasamubbhūto <pb ed="M" n="0.0349" />, tadāyujjha purāgato;</p>

<p rend="gathalast">Jagatī pālanāmena, vissuto bhūbhujattajo.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Raṇe vikkamapaṇḍutaṃ, ghātāpetvā mahabbalo;</p>

<p rend="gathalast">Tato cattāri vassāni, rajjaṃ kāresi rohaṇe.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Tampi coḷāraṇe hantvā, mahesiṃ dhītarā saha;</p>

<p rend="gathalast">Vittasārañca sākalaṃ, coḷaraṭṭhamapesayuṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Rājā parakkamo nāma, paṇḍurājasuto tato;</p>

<p rend="gathalast">Akā vassadvayaṃ coḷā, ghātesuṃ tampi yujjhiya.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Ime bhusaṃ lobhabalābhibhūtā,</p>

<p rend="gatha2">Gatā asesā vivasā vināsaṃ;</p>

<p rend="gatha3">Iccevamaññāya sadā sapañño,</p>

<p rend="gathalast">Taṇhakkhayeyeva ratiṃ kareyya.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Cha rājako nāma</p>

<p rend="centre">Catupaññāsatimo paricchedo.</p>
</body>
<back></back>
</text>
</TEI.2>