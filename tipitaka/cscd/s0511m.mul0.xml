<?xml version="1.0" encoding="UTF-16"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre"> Namo tassa bhagavato arahato sammāsambuddhassa</p>

<p rend="nikaya">Khuddakanikāye</p>

<p rend="book">Buddhavaṃsapāḷi</p>

<p rend="chapter">1. Ratanacaṅkamanakaṇḍaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Brahmā <pb ed="T" n="2.0405" /><pb ed="M" n="2.0299" /><pb ed="V" n="2.0287" /><pb ed="P" n="0.0001" /> ca lokādhipatī sahampatī <note>sahampati (syā. kaṃ.)</note>, katañjalī anadhivaraṃ ayācatha;</p>

<p rend="gathalast">‘‘Santīdha sattāpparajakkhajātikā, desehi dhammaṃ anukampimaṃ pajaṃ’’.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Sampannavijjācaraṇassa tādino, jutindharassantimadehadhārino;</p>

<p rend="gathalast">Tathāgatassappaṭipuggalassa, uppajji kāruññatā sabbasatte.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Na hete jānanti sadevamānusā, buddho ayaṃ kīdisako naruttamo;</p>

<p rend="gathalast">Iddhibalaṃ paññābalañca kīdisaṃ, buddhabalaṃ lokahitassa kīdisaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Na <pb ed="T" n="2.0406" /> hete jānanti sadevamānusā, buddho ayaṃ edisako naruttamo;</p>

<p rend="gathalast">Iddhibalaṃ paññābalañca edisaṃ, buddhabalaṃ lokahitassa edisaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Handāhaṃ <pb ed="M" n="2.0300" /><pb ed="V" n="2.0288" /> dassayissāmi, buddhabalamanuttaraṃ;</p>

<p rend="gathalast">Caṅkamaṃ māpayissāmi, nabhe ratanamaṇḍitaṃ’’.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Bhummā mahārājikā tāvatiṃsā, yāmā ca devā tusitā ca nimmitā;</p>

<p rend="gathalast">Paranimmitā yepi ca brahmakāyikā, ānanditā vipulamakaṃsu ghosaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Obhāsitā <pb ed="P" n="0.0002" /> ca pathavī sadevakā, puthū ca lokantarikā asaṃvutā;</p>

<p rend="gathalast">Tamo ca tibbo vihato tadā ahu, disvāna accherakaṃ pāṭihīraṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sadevagandhabbamanussarakkhase, ābhā uḷārā vipulā ajāyatha;</p>

<p rend="gathalast">Imasmiṃ <pb ed="T" n="2.0407" /> loke parasmiñcobhayasmiṃ <note>parasmiṃ cūbhaye (syā. kaṃ.)</note>, adho ca uddhaṃ tiriyañca vitthataṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Sattuttamo anadhivaro vināyako, satthā ahū devamanussapūjito;</p>

<p rend="gathalast">Mahānubhāvo satapuññalakkhaṇo, dassesi accherakaṃ pāṭihīraṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> So yācito devavarena cakkhumā, atthaṃ samekkhitvā tadā naruttamo;</p>

<p rend="gathalast">Caṅkamaṃ <note>caṅkamaṃ tattha (sī.)</note> māpayi lokanāyako, suniṭṭhitaṃ sabbaratananimmitaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Iddhī ca ādesanānusāsanī, tipāṭihīre bhagavā vasī ahu;</p>

<p rend="gathalast">Caṅkamaṃ māpayi lokanāyako, suniṭṭhitaṃ sabbaratananimmitaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Dasasahassīlokadhātuyā, sinerupabbatuttame;</p>

<p rend="gathalast">Thambheva dassesi paṭipāṭiyā, caṅkame ratanāmaye.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Dasasahassī <pb ed="T" n="2.0408" /> atikkamma, caṅkamaṃ māpayī jino;</p>

<p rend="gathalast">Sabbasoṇṇamayā passe, caṅkame ratanāmaye.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tulāsaṅghāṭānuvaggā <pb ed="M" n="2.0301" />, sovaṇṇaphalakatthatā;</p>

<p rend="gathalast">Vedikā sabbasovaṇṇā, dubhato passesu nimmitā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Maṇimuttāvālukākiṇṇā, nimmito ratanāmayo;</p>

<p rend="gathalast">Obhāseti disā sabbā, sataraṃsīva uggato.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Tasmiṃ caṅkamane dhīro, dvattiṃsavaralakkhaṇo;</p>

<p rend="gathalast">Virocamāno sambuddho, caṅkame caṅkamī jino.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Dibbaṃ mandāravaṃ pupphaṃ, padumaṃ pārichattakaṃ;</p>

<p rend="gathalast">Caṅkamane okiranti, sabbe devā samāgatā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Passanti taṃ devasaṅghā, dasasahassī pamoditā;</p>

<p rend="gathalast">Namassamānā nipatanti, tuṭṭhahaṭṭhā pamoditā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Tāvatiṃsā <pb ed="V" n="2.0289" /> ca yāmā ca, tusitā cāpi devatā;</p>

<p rend="gathalast">Nimmānaratino devā, ye devā vasavattino;</p>

<p rend="gathalast">Udaggacittā sumanā, passanti lokanāyakaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Sadevagandhabbamanussarakkhasā, nāgā supaṇṇā atha vāpi kinnarā;</p>

<p rend="gathalast">Passanti <pb ed="P" n="0.0003" /> taṃ lokahitānukampakaṃ, nabheva accuggatacandamaṇḍalaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Ābhassarā <pb ed="T" n="2.0409" /> subhakiṇhā, vehapphalā akaniṭṭhā ca devatā;</p>

<p rend="gathalast">Susuddhasukkavatthavasanā, tiṭṭhanti pañjalīkatā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Muñcanti pupphaṃ pana pañcavaṇṇikaṃ, mandāravaṃ candanacuṇṇamissitaṃ;</p>

<p rend="gathalast">Bhamenti celāni ca ambare tadā, ‘‘aho jino lokahitānukampako.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Tuvaṃ satthā ca ketū ca, dhajo yūpo ca pāṇinaṃ;</p>

<p rend="gathalast">Parāyano patiṭṭhā ca, dīpo ca dvipaduttamo <note>dipaduttamo (sī. syā.)</note>.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Dasasahassīlokadhātuyā, devatāyo mahiddhikā;</p>

<p rend="gathalast">Parivāretvā namassanti, tuṭṭhahaṭṭhā pamoditā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Devatā devakaññā ca, pasannā tuṭṭhamānasā;</p>

<p rend="gathalast">Pañcavaṇṇikapupphehi, pūjayanti narāsabhaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Passanti <pb ed="M" n="2.0302" /> taṃ devasaṅghā, pasannā tuṭṭhamānasā;</p>

<p rend="gathalast">Pañcavaṇṇikapupphehi, pūjayanti narāsabhaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Aho acchariyaṃ loke, abbhutaṃ lomahaṃsanaṃ;</p>

<p rend="gathalast">Na medisaṃ bhūtapubbaṃ, accheraṃ lomahaṃsanaṃ’’.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Sakasakamhi bhavane, nisīditvāna devatā;</p>

<p rend="gathalast">Hasanti tā mahāhasitaṃ, disvānaccherakaṃ nabhe.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Ākāsaṭṭhā ca bhūmaṭṭhā, tiṇapanthanivāsino;</p>

<p rend="gathalast">Katañjalī namassanti, tuṭṭhahaṭṭhā pamoditā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Yepi <pb ed="T" n="2.0410" /> dīghāyukā nāgā, puññavanto mahiddhikā;</p>

<p rend="gathalast">Pamoditā namassanti, pūjayanti naruttamaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Saṅgītiyo pavattenti, ambare anilañjase;</p>

<p rend="gathalast">Cammanaddhāni vādenti, disvānaccherakaṃ nabhe.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Saṅkhā ca paṇavā ceva, athopi ḍiṇḍimā <note>ḍeṇḍimā (sī.)</note> bahū;</p>

<p rend="gathalast">Antalikkhasmiṃ vajjanti, disvānaccherakaṃ nabhe.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Abbhuto <pb ed="V" n="2.0290" /> vata no ajja, uppajji lomahaṃsano;</p>

<p rend="gathalast">Dhuvamatthasiddhiṃ labhāma, khaṇo no paṭipādito.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Buddhoti tesaṃ sutvāna, pīti uppajji tāvade;</p>

<p rend="gathalast">Buddho buddhoti kathayantā, tiṭṭhanti pañjalīkatā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Hiṅkārā sādhukārā ca <note>hiṅkāraṃ sādhukārañca (sī. syā.)</note>, ukkuṭṭhi sampahaṃsanaṃ <note>sampasādanaṃ (sī.), sampanādanaṃ (syā.)</note>;</p>

<p rend="gathalast">Pajā ca vividhā gagane, vattenti pañjalīkatā.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Gāyanti seḷenti ca vādayanti ca, bhujāni pothenti ca naccayanti ca;</p>

<p rend="gathalast">Muñcanti pupphaṃ pana pañcavaṇṇikaṃ, mandāravaṃ candanacuṇṇamissitaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Yathā <pb ed="P" n="0.0004" /> tuyhaṃ mahāvīra, pādesu cakkalakkhaṇaṃ;</p>

<p rend="gathalast">Dhajavajirapaṭākā, vaḍḍhamānaṅkusācitaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Rūpe <pb ed="M" n="2.0303" /> sīle samādhimhi, paññāya ca asādiso;</p>

<p rend="gathalast">Vimuttiyā asamasamo, dhammacakkappavattane.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Dasanāgabalaṃ <pb ed="T" n="2.0411" /> kāye, tuyhaṃ pākatikaṃ balaṃ;</p>

<p rend="gathalast">Iddhibalena asamo, dhammacakkappavattane.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Evaṃ sabbaguṇūpetaṃ, sabbaṅgasamupāgataṃ;</p>

<p rend="gathalast">Mahāmuniṃ kāruṇikaṃ, lokanāthaṃ namassatha.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Abhivādanaṃ thomanañca, vandanañca pasaṃsanaṃ;</p>

<p rend="gathalast">Namassanañca pūjañca, sabbaṃ arahasī tuvaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Ye keci loke vandaneyyā, vandanaṃ arahanti ye;</p>

<p rend="gathalast">Sabbaseṭṭho mahāvīra, sadiso te na vijjati.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Sāriputto mahāpañño, samādhijjhānakovido;</p>

<p rend="gathalast">Gijjhakūṭe ṭhitoyeva, passati lokanāyakaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Suphullaṃ sālarājaṃva, candaṃva gagane yathā;</p>

<p rend="gathalast">Majjhanhikeva <note>majjhantikeva (sabbattha)</note> sūriyaṃ, olokesi narāsabhaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Jalantaṃ dīparukkhaṃva, taruṇasūriyaṃva uggataṃ;</p>

<p rend="gathalast">Byāmappabhānurañjitaṃ, dhīraṃ passati lokanāyakaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Pañcannaṃ bhikkhusatānaṃ, katakiccāna tādinaṃ;</p>

<p rend="gathalast">Khīṇāsavānaṃ vimalānaṃ, khaṇena sannipātayi.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Lokappasādanaṃ <pb ed="V" n="2.0291" /> nāma, pāṭihīraṃ nidassayi;</p>

<p rend="gathalast">Amhepi tattha gantvāna, vandissāma mayaṃ jinaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Etha sabbe gamissāma, pucchissāma mayaṃ jinaṃ;</p>

<p rend="gathalast">Kaṅkhaṃ vinodayissāma, passitvā lokanāyakaṃ’’.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Sādhūti <pb ed="T" n="2.0412" /> te paṭissutvā, nipakā saṃvutindriyā;</p>

<p rend="gathalast">Pattacīvaramādāya, taramānā upāgamuṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Khīṇāsavehi vimalehi, dantehi uttame dame;</p>

<p rend="gathalast">Sāriputto mahāpañño, iddhiyā upasaṅkami.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Tehi <pb ed="M" n="2.0304" /> bhikkhūhi parivuto, sāriputto mahāgaṇī;</p>

<p rend="gathalast">Laḷanto devova gagane, iddhiyā upasaṅkami.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Ukkāsitañca khipitaṃ <note>ukkāsitañca khipitañca (syā. aṭṭha.)</note>, ajjhupekkhiya subbatā;</p>

<p rend="gathalast">Sagāravā sappatissā, sambuddhaṃ upasaṅkamuṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Upasaṅkamitvā passanti, sayambhuṃ lokanāyakaṃ;</p>

<p rend="gathalast">Nabhe accuggataṃ dhīraṃ, candaṃva gagane yathā.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Jalantaṃ dīparukkhaṃva, vijjuṃva gagane yathā;</p>

<p rend="gathalast">Majjhanhikeva sūriyaṃ, passanti lokanāyakaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Pañcabhikkhusatā sabbe, passanti lokanāyakaṃ;</p>

<p rend="gathalast">Rahadamiva vippasannaṃ, suphullaṃ padumaṃ yathā.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Añjaliṃ <pb ed="P" n="0.0005" /> paggahetvāna, tuṭṭhahaṭṭhā pamoditā;</p>

<p rend="gathalast">Namassamānā nipatanti, satthuno cakkalakkhaṇe.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Sāriputto mahāpañño, koraṇḍasamasādiso;</p>

<p rend="gathalast">Samādhijjhānakusalo, vandate lokanāyakaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Gajjitā kālameghova, nīluppalasamasādiso;</p>

<p rend="gathalast">Iddhibalena asamo, moggallāno mahiddhiko.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Mahākassapopi <pb ed="T" n="2.0413" /> ca thero, uttattakanakasannibho;</p>

<p rend="gathalast">Dhutaguṇe agganikkhitto, thomito satthuvaṇṇito.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Dibbacakkhūnaṃ yo aggo, anuruddho mahāgaṇī;</p>

<p rend="gathalast">Ñātiseṭṭho bhagavato, avidūreva tiṭṭhati.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Āpattianāpattiyā <pb ed="V" n="2.0292" />, satekicchāya kovido;</p>

<p rend="gathalast">Vinaye agganikkhitto, upāli satthuvaṇṇito.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Sukhumanipuṇatthapaṭividdho, kathikānaṃ pavaro gaṇī;</p>

<p rend="gathalast">Isi mantāniyā putto, puṇṇo nāmāti vissuto.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Etesaṃ cittamaññāya, opammakusalo muni;</p>

<p rend="gathalast">Kaṅkhacchedo mahāvīro, kathesi attano guṇaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Cattāro <pb ed="M" n="2.0305" /> te asaṅkheyyā, koṭi yesaṃ na nāyati;</p>

<p rend="gatha2">Sattakāyo ca ākāso, cakkavāḷā canantakā;</p>

<p rend="gathalast">Buddhañāṇaṃ appameyyaṃ, na sakkā ete vijānituṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Kimetaṃ acchariyaṃ loke, yaṃ me iddhivikubbanaṃ;</p>

<p rend="gathalast">Aññe bahū acchariyā, abbhutā lomahaṃsanā.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Yadāhaṃ tusite kāye, santusito nāmahaṃ tadā;</p>

<p rend="gathalast">Dasasahassī samāgamma, yācanti pañjalī mamaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘‘Kālo kho te <note>kālo deva (sī.), kāloyaṃ te (syā. ka.)</note> mahāvīra, uppajja mātukucchiyaṃ;</p>

<p rend="gathalast">Sadevakaṃ tārayanto, bujjhassu amataṃ padaṃ’.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Tusitā <pb ed="T" n="2.0414" /> kāyā cavitvāna, yadā okkami kucchiyaṃ;</p>

<p rend="gathalast">Dasasahassīlokadhātu, kampittha dharaṇī tadā.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Yadāhaṃ mātukucchito, sampajānova nikkhamiṃ;</p>

<p rend="gathalast">Sādhukāraṃ pavattenti, dasasahassī pakampatha.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Okkantiṃ me samo natthi, jātito abhinikkhame;</p>

<p rend="gathalast">Sambodhiyaṃ ahaṃ seṭṭho, dhammacakkappavattane.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Aho acchariyaṃ loke, buddhānaṃ guṇamahantatā;</p>

<p rend="gatha2">Dasasahassīlokadhātu, chappakāraṃ pakampatha;</p>

<p rend="gathalast">Obhāso ca mahā āsi, accheraṃ lomahaṃsanaṃ’’.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Bhagavā tamhi <note>bhagavā ca tamhi (sī. syā. ka.)</note> samaye, lokajeṭṭho narāsabho;</p>

<p rend="gathalast">Sadevakaṃ dassayanto, iddhiyā caṅkamī jino.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Caṅkame caṅkamantova, kathesi lokanāyako;</p>

<p rend="gathalast">Antarā na nivatteti, catuhatthe caṅkame yathā.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Sāriputto <pb ed="V" n="2.0293" /><pb ed="P" n="0.0006" /> mahāpañño, samādhijjhānakovido;</p>

<p rend="gathalast">Paññāya pāramippatto, pucchati lokanāyakaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Kīdiso te mahāvīra, abhinīhāro naruttama;</p>

<p rend="gathalast">Kamhi kāle tayā dhīra, patthitā bodhimuttamā.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Dānaṃ <pb ed="M" n="2.0306" /> sīlañca nekkhammaṃ, paññāvīriyañca kīdisaṃ;</p>

<p rend="gathalast">Khantisaccamadhiṭṭhānaṃ, mettupekkhā ca kīdisā.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Dasa <pb ed="T" n="2.0415" /> pāramī tayā dhīra, kīdisī lokanāyaka;</p>

<p rend="gathalast">Kathaṃ upapāramī puṇṇā, paramatthapāramī kathaṃ’’.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Tassa puṭṭho viyākāsi, karavīkamadhuragiro;</p>

<p rend="gathalast">Nibbāpayanto hadayaṃ, hāsayanto sadevakaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Atītabuddhānaṃ jinānaṃ desitaṃ, nikīlitaṃ <note>nikīḷitaṃ (ka.)</note> buddhaparamparāgataṃ;</p>

<p rend="gathalast">Pubbenivāsānugatāya buddhiyā, pakāsayī lokahitaṃ sadevake.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Pītipāmojjajananaṃ, sokasallavinodanaṃ;</p>

<p rend="gathalast">Sabbasampattipaṭilābhaṃ, cittīkatvā suṇātha me.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Madanimmadanaṃ sokanudaṃ, saṃsāraparimocanaṃ;</p>

<p rend="gathalast">Sabbadukkhakkhayaṃ maggaṃ, sakkaccaṃ paṭipajjathā’’ti.</p>

<p rend="centre">Ratanacaṅkamanakaṇḍo niṭṭhito.</p>
</body>
<back></back>
</text>
</TEI.2>