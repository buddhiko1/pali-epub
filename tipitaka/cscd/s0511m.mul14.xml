<?xml version="1.0" encoding="UTF-16"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">15. Piyadassībuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Sujātassa aparena, sayambhū lokanāyako;</p>

<p rend="gathalast">Durāsado asamasamo, piyadassī mahāyaso.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Sopi <pb ed="T" n="2.0491" /> buddho amitayaso, ādiccova virocati;</p>

<p rend="gathalast">Sabbaṃ tamaṃ nihantvāna, dhammacakkaṃ pavattayi.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Tassāpi atulatejassa, ahesuṃ abhisamayā tayo;</p>

<p rend="gathalast">Koṭisatasahassānaṃ, paṭhamābhisamayo ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Sudassano devarājā, micchādiṭṭhimarocayi;</p>

<p rend="gathalast">Tassa diṭṭhiṃ vinodento, satthā dhammamadesayi.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Janasannipāto atulo, mahāsannipatī tadā;</p>

<p rend="gathalast">Navutikoṭisahassānaṃ, dutiyābhisamayo ahu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Yadā doṇamukhaṃ hatthiṃ, vinesi narasārathi;</p>

<p rend="gathalast">Asītikoṭisahassānaṃ, tatiyābhisamayo ahu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Sannipātā tayo āsuṃ, tassāpi piyadassino;</p>

<p rend="gathalast">Koṭisatasahassānaṃ, paṭhamo āsi samāgamo.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tato <pb ed="V" n="2.0337" /> paraṃ navutikoṭī, samiṃsu ekato munī;</p>

<p rend="gathalast">Tatiye sannipātamhi, asītikoṭiyo ahū.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Ahaṃ tena samayena, kassapo nāma brāhmaṇo <note>mānavo (syā. kaṃ.)</note>;</p>

<p rend="gathalast">Ajjhāyako mantadharo, tiṇṇaṃ vedāna pāragū.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Tassa <pb ed="M" n="2.0352" /> dhammaṃ suṇitvāna, pasādaṃ janayiṃ ahaṃ;</p>

<p rend="gathalast">Koṭisatasahassehi, saṅghārāmaṃ amāpayiṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Tassa datvāna ārāmaṃ, haṭṭho saṃviggamānaso;</p>

<p rend="gathalast">Saraṇe pañca sīle ca <note>saraṇaṃ pañcasīlañca (sī.)</note>, daḷhaṃ katvā samādiyiṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Sopi <pb ed="T" n="2.0492" /> maṃ buddho byākāsi, saṅghamajjhe nisīdiya;</p>

<p rend="gathalast">‘‘Aṭṭhārase kappasate, ayaṃ buddho bhavissati.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Padhānaṃ <pb ed="P" n="0.0042" /> padahitvāna…pe… <pb ed="T" n="2.0493" /> hessāma sammukhā imaṃ’’.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Sudhaññaṃ nāma nagaraṃ, sudatto nāma khattiyo;</p>

<p rend="gathalast">Candā nāmāsi janikā, piyadassissa satthuno.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Navavassasahassāni, agāraṃ ajjha so vasi;</p>

<p rend="gathalast">Sunimmalavimalagiriguhā, tayo pāsādamuttamā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Tettiṃsasahassāni ca, nāriyo samalaṅkatā;</p>

<p rend="gathalast">Vimalā nāma nārī ca, kañcanāveḷo nāma atrajo.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Nimitte <pb ed="T" n="2.0494" /> caturo disvā, rathayānena nikkhami;</p>

<p rend="gathalast">Chamāsaṃ padhānacāraṃ, acarī purisuttamo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Brahmunā yācito santo, piyadassī mahāmuni;</p>

<p rend="gathalast">Vatti cakkaṃ mahāvīro, usabhuyyāne manorame.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Pālito sabbadassī ca, ahesuṃ aggasāvakā;</p>

<p rend="gathalast">Sobhito nāmupaṭṭhāko, piyadassissa satthuno.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Sujātā dhammadinnā ca, ahesuṃ aggasāvikā;</p>

<p rend="gathalast">Bodhi tassa bhagavato, kakudhoti pavuccati.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Sandhako dhammako ceva, ahesuṃ aggupaṭṭhakā;</p>

<p rend="gathalast">Visākhā dhammadinnā ca, ahesuṃ aggupaṭṭhikā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Sopi <pb ed="M" n="2.0353" /><pb ed="V" n="2.0338" /> buddho amitayaso, dvattiṃsavaralakkhaṇo;</p>

<p rend="gathalast">Asītihatthamubbedho, sālarājāva dissati.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Aggicandasūriyānaṃ, natthi tādisikā pabhā;</p>

<p rend="gathalast">Yathā ahu pabhā tassa, asamassa mahesino.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Tassāpi devadevassa, āyu tāvatakaṃ ahu;</p>

<p rend="gathalast">Navutivassasahassāni, loke aṭṭhāsi cakkhumā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Sopi buddho asamasamo, yugānipi tāni atuliyāni;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Piyadassī munivaro, assatthārāmamhi nibbuto;</p>

<p rend="gathalast">Tatthevassa jinathūpo, tīṇiyojanamuggatoti.</p>

<p rend="centre">Piyadassissa bhagavato vaṃso terasamo.</p>
</body>
<back></back>
</text>
</TEI.2>