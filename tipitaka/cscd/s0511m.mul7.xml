<?xml version="1.0" encoding="UTF-16"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">8. Sobhitabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Revatassa <pb ed="T" n="2.0458" /><pb ed="V" n="2.0320" /><pb ed="P" n="0.0027" /> aparena, sobhito nāma nāyako;</p>

<p rend="gathalast">Samāhito santacitto, asamo appaṭipuggalo.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> So jino sakagehamhi, mānasaṃ vinivattayi;</p>

<p rend="gathalast">Patvāna kevalaṃ bodhiṃ, dhammacakkaṃ pavattayi.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Yāva heṭṭhā avīcito, bhavaggā cāpi uddhato;</p>

<p rend="gathalast">Etthantare ekaparisā, ahosi dhammadesane.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Tāya parisāya sambuddho, dhammacakkaṃ pavattayi;</p>

<p rend="gathalast">Gaṇanāya na vattabbo, paṭhamābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tato parampi desente, marūnañca samāgame;</p>

<p rend="gathalast">Navutikoṭisahassānaṃ, dutiyābhisamayo ahu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Punāparaṃ rājaputto, jayaseno nāma khattiyo;</p>

<p rend="gathalast">Ārāmaṃ ropayitvāna, buddhe niyyādayī tadā.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Tassa yāgaṃ pakittento, dhammaṃ desesi cakkhumā;</p>

<p rend="gathalast">Tadā koṭisahassānaṃ, tatiyābhisamayo ahu.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sannipātā tayo āsuṃ, sobhitassa mahesino;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Uggato nāma so rājā, dānaṃ deti naruttame;</p>

<p rend="gathalast">Tamhi dāne samāgañchuṃ, arahantā <note>arahataṃ (ka.)</note> satakoṭiyo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Punāparaṃ <pb ed="T" n="2.0459" /> puragaṇo <note>pugagaṇo (ka.)</note>, deti dānaṃ naruttame;</p>

<p rend="gathalast">Tadā navutikoṭīnaṃ, dutiyo āsi samāgamo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Devaloke <pb ed="M" n="2.0335" /> vasitvāna, yadā orohatī jino;</p>

<p rend="gathalast">Tadā asītikoṭīnaṃ, tatiyo āsi samāgamo.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Ahaṃ tena samayena, sujāto nāma brāhmaṇo;</p>

<p rend="gathalast">Tadā sasāvakaṃ buddhaṃ, annapānena tappayiṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Sopi maṃ buddho byākāsi, sobhito lokanāyako;</p>

<p rend="gathalast">‘‘Aparimeyyito kappe, ayaṃ buddho bhavissati.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Padhānaṃ <pb ed="V" n="2.0321" /> padahitvāna…pe… <pb ed="T" n="2.0460" /> hessāma sammukhā imaṃ’’.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Tassāpi vacanaṃ sutvā, haṭṭho saṃviggamānaso;</p>

<p rend="gathalast">Tamevatthamanuppattiyā, uggaṃ dhitimakāsahaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Sudhammaṃ nāma nagaraṃ, sudhammo nāma khattiyo;</p>

<p rend="gathalast">Sudhammā nāma janikā, sobhitassa mahesino.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Navavassasahassāni <pb ed="T" n="2.0461" /><pb ed="P" n="0.0028" />, agāraṃ ajjha so vasi;</p>

<p rend="gathalast">Kumudo nāḷino padumo, tayo pāsādamuttamā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Sattatiṃsasahassāni, nāriyo samalaṅkatā;</p>

<p rend="gathalast">Maṇilā <note>makhilā (aṭṭha.), samaṅgī (sī.), makilā (syā. kaṃ.)</note> nāma sā nārī, sīho nāmāsi atrajo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Nimitte caturo disvā, pāsādenābhinikkhami;</p>

<p rend="gathalast">Sattāhaṃ padhānacāraṃ, caritvā purisuttamo.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Brahmunā yācito santo, sobhito lokanāyako;</p>

<p rend="gathalast">Vatti cakkaṃ mahāvīro, sudhammuyyānamuttame.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Asamo ca sunetto ca, ahesuṃ aggasāvakā;</p>

<p rend="gathalast">Anomo nāmupaṭṭhāko, sobhitassa mahesino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Nakulā ca sujātā ca, ahesuṃ aggasāvikā;</p>

<p rend="gathalast">Bujjhamāno ca so buddho, nāgamūle abujjhatha.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Rammo ceva sudatto ca, ahesuṃ aggupaṭṭhakā;</p>

<p rend="gathalast">Nakulā ceva cittā ca, ahesuṃ aggupaṭṭhikā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Aṭṭhapaṇṇāsaratanaṃ, accuggato mahāmuni;</p>

<p rend="gathalast">Obhāseti disā sabbā, sataraṃsīva uggato.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Yathā <pb ed="M" n="2.0336" /> suphullaṃ pavanaṃ, nānāgandhehi dhūpitaṃ;</p>

<p rend="gathalast">Tatheva tassa pāvacanaṃ, sīlagandhehi dhūpitaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Yathāpi sāgaro nāma, dassanena atappiyo;</p>

<p rend="gathalast">Tatheva tassa pāvacanaṃ, savaṇena atappiyaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Navutivassasahassāni <pb ed="T" n="2.0462" />, āyu vijjati tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Ovādaṃ anusiṭṭhiñca, datvāna sesake jane;</p>

<p rend="gathalast">Hutāsanova tāpetvā, nibbuto so sasāvako.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> So <pb ed="V" n="2.0322" /> ca buddho asamasamo, tepi sāvakā balappattā;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Sobhito varasambuddho, sīhārāmamhi nibbuto;</p>

<p rend="gathalast">Dhātuvitthārikaṃ āsi, tesu tesu padesatoti.</p>

<p rend="centre">Sobhitassa bhagavato vaṃso chaṭṭho.</p>
</body>
<back></back>
</text>
</TEI.2>