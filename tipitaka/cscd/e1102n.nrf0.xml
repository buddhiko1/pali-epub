<?xml version="1.0" encoding="UTF-16"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre">Namo tassa bhagavato arahato sammāsambuddhassa.</p>

<p rend="book">Sīmavisodhanī</p>

<p rend="gatha1">Varadaṃ <pb ed="M" n="0.0005" /> varadaṃ aggaṃ, diccaṃ diccaṃva vanajaṃ;</p>

<p rend="gathalast">Bodhakaṃ bodhakaṃ pāṇaṃ, deva’devaṃ namāma’haṃ.</p>

<p rend="gatha1">Santaṃ santaṃ sadā vaṭṭaṃ, pajaṃ’bhave sutaṃ;</p>

<p rend="gathalast">Nibbudaṃ nibbudaṃ tāraṃ, dhammavaraṃ namāma’haṃ.</p>

<p rend="gatha1">Sutaṃ sutaṃ bhavane yaṃ, natanaṃ natanā’rahaṃ;</p>

<p rend="gathalast">Narā’narā sadā’kaṃsu, saṅghavaraṃ namāma’haṃ.</p>

<p rend="gatha1">Icceva’maccantanatassaneyyaṃ, natayyamāno ratanattayaṃ yaṃ;</p>

<p rend="gathalast">Puññābhivaḍḍhiṃ mahagghaṃ alatthaṃ, tassānubhāvena hatantarāyo.</p>

<p rend="gatha1">Vinaye sati ṭhite yaṃ, sāsanaṃ saṇṭhitaṃ bhave;</p>

<p rend="gathalast">Vinaye sati naṭṭhe yaṃ, vinaṭṭhaṃ sāsanaṃ bhave.</p>

<p rend="gatha1">Tasmā dittaṃ mame’dāni, jotayitvāna sāsane;</p>

<p rend="gathalast">Bhinditvā dveḷhakaṃ vādaṃ, ekībhāvaṃ karoma’haṃ.</p>

<p rend="gatha1">Attukkaṃsana-bhāvañca, paravambhanakampica;</p>

<p rend="gathalast">Tesu cittaṃ apesetvā, sāsanassa suvuḍḍhiyā.</p>

<p rend="gatha1">Yadi me īdisaṃ cittaṃ, bhaveyyuṃ pāpasaṅkappā;</p>

<p rend="gathalast">Paccissaṃ niraye bhayaṃ, hīna’jjhāsayakāraṇā.</p>

<p rend="gatha1">Sāsanassa <pb ed="M" n="0.0006" /> sulabhaṃ’va patthayanto satā’cāro;</p>

<p rend="gathalast">Saṃsandissamahaṃ dāni, ciraṃ saddhamma’suddhiyā.</p>

<p rend="gatha1">Sudullabhaṃ labhitvāna, pabbajjaṃ jinasāsane;</p>

<p rend="gathalast">Sambuddhassa varaṃ vādaṃ, katvā dveḷhaka’mekikaṃ.</p>

<p rend="gatha1">Sīmavisodhaniṃ nāma, nānāganthasamāhaṭaṃ;</p>

<p rend="gathalast">Karissaṃ me nisāmentu, sādhavo kavipuṅgavā.</p>

<p rend="gatha1">Pāḷiṃ aṭṭhakathañceva, mātikaṃ padabhājaniṃ;</p>

<p rend="gathalast">Ogāhetvāna taṃ sabbaṃ, punappunaṃ asesato.</p>

<p rend="gatha1">Attanomatiganthesu, ṭīkāgaṇṭhipadesuca;</p>

<p rend="gathalast">Vinicchayavimatīsu, mātikā’ṭṭhakathāsupi.</p>

<p rend="gatha1">Sabbaṃ asesakaṃ katvā, saṃsanditvāna ekato;</p>

<p rend="gathalast">Pavattā vaṇṇanā esā, tosayantī vicakkhaṇeti.</p>

<p rend="bodytext">Buddhuppādo hi dullabho, tato pabbajjā ca upasampadā ca, vuttañhetaṃ</p>

<p rend="gatha1">Buddho ca dullabho loke, saddhammasavanampi ca;</p>

<p rend="gathalast">Saṅgho ca dullabho loke, sappūrisā’tidullabhā.</p>

<p rend="gatha1">Dullabhañca manussattaṃ, buddhuppādo ca dullabho;</p>

<p rend="gathalast">Dullabhā khaṇasampatti, saddhammo paramadullabho’ti.</p>
</body>
<back></back>
</text>
</TEI.2>