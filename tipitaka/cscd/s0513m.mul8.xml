<?xml version="1.0" encoding="UTF-16"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">9. Navakanipāto</p>

<p rend="hangnum"></p>

<p rend="bodytext"> 427. Gijjhajātakaṃ (1)</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Parisaṅkupatho <pb ed="T" n="1.0253" /><pb ed="V" n="1.0153" /><pb ed="M" n="1.0187" /> nāma, gijjhapantho sanantano;</p>

<p rend="gatha2">Tatrāsi mātāpitaro, gijjho posesi jiṇṇake;</p>

<p rend="gathalast">Tesaṃ ajagaramedaṃ, accahāsi bahuttaso <note>pahuttato (ka. sī.), pahūtaso (syā. pī.), bahudhaso (ka.)</note>.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Pitā ca puttaṃ avaca, jānaṃ uccaṃ papātinaṃ;</p>

<p rend="gathalast">Supattaṃ thāmasampannaṃ <note>pakkhasampannaṃ (sī. syā. pī.)</note>, tejassiṃ dūragāminaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Pariplavantaṃ pathaviṃ, yadā tāta vijānahi;</p>

<p rend="gatha2">Sāgarena parikkhittaṃ, cakkaṃva parimaṇḍalaṃ;</p>

<p rend="gathalast">Tato tāta nivattassu, māssu etto paraṃ gami.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Udapattosi <note>uddhaṃ pattosi (ka. sī.)</note> vegena, balī pakkhī dijuttamo;</p>

<p rend="gathalast">Olokayanto vakkaṅgo, pabbatāni vanāni ca.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Addassa pathaviṃ gijjho, yathāsāsi <note>yathāssāsi (syā. aṭṭha. pāṭhantaraṃ)</note> pitussutaṃ;</p>

<p rend="gathalast">Sāgarena parikkhittaṃ, cakkaṃva parimaṇḍalaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tañca so samatikkamma, paramevaccavattatha <note>parameva pavattatha (sī. syā.)</note>;</p>

<p rend="gathalast">Tañca vātasikhā tikkhā, accahāsi baliṃ dijaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Nāsakkhātigato poso, punadeva nivattituṃ;</p>

<p rend="gathalast">Dijo byasanamāpādi, verambhānaṃ <note>verambānaṃ (sī. pī.)</note> vasaṃ gato.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tassa <pb ed="T" n="1.0254" /> puttā ca dārā ca, ye caññe anujīvino;</p>

<p rend="gathalast">Sabbe byasanamāpāduṃ, anovādakare dije.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Evampi idha vuḍḍhānaṃ, yo vākyaṃ nāvabujjhati;</p>

<p rend="gatha2">Atisīmacaro ditto, gijjhovātītasāsano;</p>

<p rend="gathalast">Sa ve byasanaṃ pappoti, akatvā vuḍḍhasāsananti.</p>

<p rend="centre">Gijjhajātakaṃ paṭhamaṃ.</p>

<p rend="hangnum"></p>

<p rend="bodytext"> 428. Kosambiyajātakaṃ (2)</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Puthusaddo <pb ed="V" n="1.0154" /><pb ed="M" n="1.0188" /> samajano, na bālo koci maññatha;</p>

<p rend="gathalast">Saṅghasmiṃ bhijjamānasmiṃ, nāññaṃ bhiyyo amaññaruṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Parimuṭṭhā paṇḍitābhāsā, vācāgocarabhāṇino;</p>

<p rend="gathalast">Yāvicchanti mukhāyāmaṃ, yena nītā na taṃ vidū.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Akkocchi maṃ avadhi maṃ, ajini maṃ ahāsi me;</p>

<p rend="gathalast">Ye ca taṃ upanayhanti, veraṃ tesaṃ na sammati.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Akkocchi maṃ avadhi maṃ, ajini maṃ ahāsi me;</p>

<p rend="gathalast">Ye ca taṃ nupanayhanti, veraṃ tesūpasammati.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Na hi verena verāni, sammantīdha kudācanaṃ;</p>

<p rend="gathalast">Averena ca sammanti, esa dhammo sanantano.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Pare ca na vijānanti, mayamettha yamāmase;</p>

<p rend="gathalast">Ye ca tattha vijānanti, tato sammanti medhagā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Aṭṭhicchinnā <pb ed="T" n="1.0255" /> pāṇaharā, gavassa <note>gavāssa (sī. syā. pī.)</note> dhanahārino;</p>

<p rend="gathalast">Raṭṭhaṃ vilumpamānānaṃ, tesampi hoti saṅgati;</p>

<p rend="gathalast">Kasmā tumhāka no siyā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Sace labhetha nipakaṃ sahāyaṃ, saddhiṃcaraṃ sādhuvihāridhīraṃ;</p>

<p rend="gathalast">Abhibhuyya sabbāni parissayāni, careyya tenattamano satīmā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> No ce labhetha nipakaṃ sahāyaṃ, saddhiṃcaraṃ sādhuvihāridhīraṃ;</p>

<p rend="gathalast">Rājāva raṭṭhaṃ vijitaṃ pahāya, eko care mātaṅgaraññeva nāgo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Ekassa <pb ed="M" n="1.0189" /> caritaṃ seyyo, natthi bāle sahāyatā;</p>

<p rend="gathalast">Eko care na pāpāni kayirā, appossukko mātaṅgaraññeva nāgoti.</p>

<p rend="centre">Kosambiyajātakaṃ dutiyaṃ.</p>

<p rend="hangnum"></p>

<p rend="bodytext"> 429. Mahāsuvajātakaṃ (3)</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Dumo yadā hoti phalūpapanno, bhuñjanti naṃ vihaṅgamā <note>vihagā (sī. pī.)</note> sampatantā;</p>

<p rend="gathalast">Khīṇanti ñatvāna dumaṃ phalaccaye <note>ñatvā dumapphalaccayena (ka.)</note>, disodisaṃ <pb ed="T" n="1.0256" /> yanti tato vihaṅgamā.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Cara cārikaṃ lohitatuṇḍa māmari, kiṃ tvaṃ suva sukkhadumamhi jhāyasi;</p>

<p rend="gathalast">Tadiṅgha maṃ brūhi vasantasannibha, kasmā suva sukkhadumaṃ na riñcasi.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Ye <pb ed="V" n="1.0155" /> ve sakhīnaṃ sakhāro bhavanti, pāṇaccaye <note>pāṇaṃ caje (ka.), pāṇaccaye maraṇakāle ca sukhadukkhesu ca na jahantīti sambandho</note> dukkhasukhesu haṃsa;</p>

<p rend="gathalast">Khīṇaṃ akhīṇanti na taṃ jahanti, santo sataṃ dhammamanussarantā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Sohaṃ sataṃ aññatarosmi haṃsa, ñātī ca me hoti sakhā ca rukkho;</p>

<p rend="gathalast">Taṃ nussahe jīvikattho pahātuṃ, khīṇanti ñatvāna na hesa dhammo <note>na sosa (ka.), na esa (syā.)</note>.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Sādhu sakkhi kataṃ hoti, metti saṃsati santhavo <note>mittaṃ saṅgati sandhavo (ka.)</note>;</p>

<p rend="gathalast">Sacetaṃ dhammaṃ rocesi, pāsaṃsosi vijānataṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> So te suva varaṃ dammi, pattayāna vihaṅgama;</p>

<p rend="gathalast">Varaṃ varassu vakkaṅga, yaṃ kiñci manasicchasi.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Varañca <pb ed="M" n="1.0190" /> me haṃsa bhavaṃ dadeyya, ayañca rukkho punarāyuṃ labhetha;</p>

<p rend="gathalast">So <pb ed="T" n="1.0257" /> sākhavā phalimā saṃvirūḷho, madhutthiko tiṭṭhatu sobhamāno.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Taṃ passa samma phalimaṃ uḷāraṃ, sahāva te hotu udumbarena;</p>

<p rend="gathalast">So sākhavā phalimā saṃvirūḷho, madhutthiko tiṭṭhatu sobhamāno.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Evaṃ sakka sukhī hohi, saha sabbehi ñātibhi;</p>

<p rend="gathalast">Yathāhamajja sukhito, disvāna saphalaṃ dumaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Suvassa ca varaṃ datvā, katvāna saphalaṃ dumaṃ;</p>

<p rend="gathalast">Pakkāmi saha bhariyāya, devānaṃ nandanaṃ vananti.</p>

<p rend="centre">Mahāsuvajātakaṃ tatiyaṃ.</p>

<p rend="hangnum"></p>

<p rend="bodytext"> 430. Cūḷasuvajātakaṃ (4)</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Santi rukkhā haripattā <note>haritapattā (sī. syā. pī.)</note>, dumā nekaphalā bahū;</p>

<p rend="gathalast">Kasmā nu sukkhe <note>sukkha (ka.)</note> koḷāpe, suvassa nirato mano.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Phalassa upabhuñjimhā, nekavassagaṇe bahū;</p>

<p rend="gathalast">Aphalampi viditvāna, sāva metti yathā pure.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Sukhañca rukkhaṃ koḷāpaṃ, opattamaphalaṃ dumaṃ;</p>

<p rend="gathalast">Ohāya sakuṇā yanti, kiṃ dosaṃ passase dija.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Ye <pb ed="T" n="1.0258" /> phalatthā sambhajanti, aphaloti jahanti naṃ;</p>

<p rend="gathalast">Attatthapaññā dummedhā, te honti pakkhapātino.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Sādhu sakkhi kataṃ hoti, metti saṃsati santhavo;</p>

<p rend="gathalast">Sacetaṃ dhammaṃ rocesi, pāsaṃsosi vijānataṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> So <pb ed="V" n="1.0156" /> te suva varaṃ dammi, pattayāna vihaṅgama;</p>

<p rend="gathalast">Varaṃ varassu vakkaṅga, yaṃ kiñci manasicchasi.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Api <pb ed="M" n="1.0191" /> nāma naṃ passeyyaṃ <note>api nāma naṃ puna passe (sī. syā.)</note>, sapattaṃ saphalaṃ dumaṃ;</p>

<p rend="gathalast">Daliddova nidhi laddhā, nandeyyāhaṃ punappunaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Tato amatamādāya, abhisiñci mahīruhaṃ;</p>

<p rend="gathalast">Tassa sākhā virūhiṃsu <note>virūḷhassa (ka.)</note>, sītacchāyā manoramā.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Evaṃ sakka sukhī hohi, saha sabbehi ñātibhi;</p>

<p rend="gathalast">Yathāhamajja sukhito, disvāna saphalaṃ dumaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Suvassa ca varaṃ datvā, katvāna saphalaṃ dumaṃ;</p>

<p rend="gathalast">Pakkāmi saha bhariyāya, devānaṃ nandanaṃ vananti.</p>

<p rend="centre">Cūḷasuvajātakaṃ catutthaṃ.</p>

<p rend="hangnum"></p>

<p rend="bodytext"> 431. Haritacajātakaṃ (5)</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Sutaṃ metaṃ mahābrahme, kāme bhuñjati hārito;</p>

<p rend="bodytext">Kaccetaṃ vacanaṃ tucchaṃ, kacci suddho iriyyasi.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Evametaṃ mahārāja, yathā te vacanaṃ sutaṃ;</p>

<p rend="gathalast">Kummaggaṃ <pb ed="T" n="1.0259" /> paṭipannosmi, mohaneyyesu mucchito.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Adu <note>ādu (sī. pī.)</note> paññā kimatthiyā, nipuṇā sādhucintinī <note>cintanī (sī. pī.)</note>;</p>

<p rend="gathalast">Yāya uppatitaṃ rāgaṃ, kiṃ mano na vinodaye.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Cattārome mahārāja, loke atibalā bhusā;</p>

<p rend="gathalast">Rāgo doso mado moho, yattha paññā na gādhati.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Arahā sīlasampanno, suddho carati hārito;</p>

<p rend="gathalast">Medhāvī paṇḍito ceva, iti no sammato bhavaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Medhāvīnampi hiṃsanti, isiṃ dhammaguṇe rataṃ;</p>

<p rend="gathalast">Vitakkā pāpakā rāja, subhā rāgūpasaṃhitā.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Uppannāyaṃ <pb ed="M" n="1.0192" /> sarīrajo, rāgo vaṇṇavidūsano tava;</p>

<p rend="gathalast">Taṃ pajaha bhaddamatthu te, bahunnāsi medhāvisammato.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Te andhakārake <note>karaṇe (sī. syā. pī.)</note> kāme, bahudukkhe mahāvise;</p>

<p rend="gathalast">Tesaṃ mūlaṃ gavesissaṃ, checchaṃ rāgaṃ sabandhanaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Idaṃ <pb ed="V" n="1.0157" /> vatvāna hārito, isi saccaparakkamo;</p>

<p rend="gathalast">Kāmarāgaṃ virājetvā, brahmalokūpago ahūti.</p>

<p rend="centre">Haritacajātakaṃ <note>hāritajātakaṃ (sī. pī.)</note> pañcamaṃ.</p>

<p rend="hangnum"></p>

<p rend="bodytext"> 432. Padakusalamāṇavajātakaṃ (6)</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Bahussutaṃ cittakathiṃ <note>cittakathaṃ (syā. ka.)</note>, gaṅgā vahati pāṭaliṃ <note>pāṭalaṃ (sī. pī.)</note>;</p>

<p rend="gathalast">Vuyhamānaka <pb ed="T" n="1.0260" /> bhaddante, ekaṃ me dehi gāthakaṃ <note>gītakaṃ (ka. aṭṭha.)</note>.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Yena siñcanti dukkhitaṃ, yena siñcanti āturaṃ;</p>

<p rend="gathalast">Tassa majjhe marissāmi, jātaṃ saraṇato bhayaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Yattha bījāni rūhanti, sattā yattha patiṭṭhitā;</p>

<p rend="gathalast">Sā me sīsaṃ nipīḷeti, jātaṃ saraṇato bhayaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Yena bhattāni paccanti, sītaṃ yena vihaññati;</p>

<p rend="gathalast">So maṃ ḍahati <note>dayhati (ka.)</note> gattāni, jātaṃ saraṇato bhayaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Yena bhuttena <note>bhattena (syā. ka.)</note> yāpenti, puthū brāhmaṇakhattiyā;</p>

<p rend="gathalast">So maṃ bhutto byāpādeti, jātaṃ saraṇato bhayaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Gimhānaṃ pacchime māse, vātamicchanti paṇḍitā;</p>

<p rend="gathalast">So maṃ <note>so me (sī. pī.)</note> bhañjati gattāni, jātaṃ saraṇato bhayaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Yaṃ nissitā jagatiruhaṃ, svāyaṃ aggiṃ pamuñcati;</p>

<p rend="gathalast">Disā bhajatha vakkaṅgā, jātaṃ saraṇato bhayaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Yamānayiṃ <pb ed="M" n="1.0193" /> somanassaṃ, māliniṃ candanussadaṃ;</p>

<p rend="gathalast">Sā maṃ gharā nicchubhati <note>nīharati (sī. syā.)</note>, jātaṃ saraṇato bhayaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Yena jātena nandissaṃ, yassa ca bhavamicchisaṃ;</p>

<p rend="gathalast">So maṃ gharā nicchubhati <note>nīharati (sī. syā.)</note>, jātaṃ saraṇato bhayaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Suṇantu me jānapadā, negamā ca samāgatā;</p>

<p rend="gathalast">Yatodakaṃ tadādittaṃ, yato khemaṃ tato bhayaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Rājā <pb ed="T" n="1.0261" /> vilumpate raṭṭhaṃ, brāhmaṇo ca purohito;</p>

<p rend="gathalast">Attaguttā viharatha, jātaṃ saraṇato bhayanti.</p>

<p rend="centre">Padakusalamāṇavajātakaṃ chaṭṭhaṃ.</p>

<p rend="hangnum"></p>

<p rend="bodytext"> 433. Lomasakassapajātakaṃ (7)</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Assa <pb ed="V" n="1.0158" /> indasamo rāja, accantaṃ ajarāmaro;</p>

<p rend="gathalast">Sace tvaṃ yaññaṃ yājeyya, isiṃ lomasakassapaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Sasamuddapariyāyaṃ, mahiṃ sāgarakuṇḍalaṃ;</p>

<p rend="gathalast">Na icche saha nindāya, evaṃ seyya <note>sayha (sī. syā. pī.)</note> vijānahi.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Dhiratthu taṃ yasalābhaṃ, dhanalābhañca brāhmaṇa;</p>

<p rend="gathalast">Yā vutti vinipātena, adhammacaraṇena vā.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Api ce pattamādāya, anagāro paribbaje;</p>

<p rend="gathalast">Sāyeva jīvikā seyyo, yā cādhammena esanā.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Api ce pattamādāya, anagāro paribbaje;</p>

<p rend="gathalast">Aññaṃ ahiṃsayaṃ loke, api rajjena taṃ varaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Balaṃ cando balaṃ suriyo, balaṃ samaṇabrāhmaṇā;</p>

<p rend="gathalast">Balaṃ velā samuddassa, balātibalamitthiyo.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Yathā uggatapaṃ santaṃ, isiṃ lomasakassapaṃ;</p>

<p rend="gathalast">Pitu atthā candavatī, vājapeyyaṃ <note>vācapeyyaṃ (pī. ka.)</note> ayājayi.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Taṃ lobhapakataṃ kammaṃ, kaṭukaṃ kāmahetukaṃ;</p>

<p rend="gathalast">Tassa <pb ed="T" n="1.0262" /> mūlaṃ gavesissaṃ, checchaṃ rāgaṃ sabandhanaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Dhiratthu <pb ed="M" n="1.0194" /> kāme subahūpi loke, tapova seyyo kāmaguṇehi rāja;</p>

<p rend="gathalast">Tapo karissāmi pahāya kāme, taveva raṭṭhaṃ candavatī ca hotūti.</p>

<p rend="centre">Lomasakassapajātakaṃ sattamaṃ.</p>

<p rend="hangnum"></p>

<p rend="bodytext"> 434. Cakkavākajātakaṃ (8)</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Kāsāyavatthe sakuṇe vadāmi, duve duve nandamane <note>nandimane (sī. pī.)</note> carante;</p>

<p rend="gathalast">Kaṃ aṇḍajaṃ aṇḍajā mānusesu, jātiṃ pasaṃsanti tadiṅgha brūtha.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Amhe manussesu manussahiṃsa, anubbate <note>anupubbake (ka.)</note> cakkavāke vadanti;</p>

<p rend="gathalast">Kalyāṇabhāvamhe <note>bhāva’mha (sī. pī.)</note> dijesu sammatā, abhirūpā <note>abhītarūpā (sī. syā. pī.)</note> vicarāma aṇṇave. ( ) <note>(na ghāsahetūpi karoma pāpaṃ) (ka.)</note></p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Kiṃ aṇṇave kāni phalāni bhuñje, maṃsaṃ kuto khādatha cakkavākā;</p>

<p rend="gathalast">Kiṃ bhojanaṃ bhuñjatha vo anomā <note>abhiṇhaṃ (ka.)</note>, balañca <pb ed="T" n="1.0263" /> vaṇṇo ca anapparūpā <note>anapparūpo (sī. syā. pī.)</note>.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Na <pb ed="V" n="1.0159" /> aṇṇave santi phalāni dhaṅka, maṃsaṃ kuto khādituṃ cakkavāke;</p>

<p rend="gathalast">Sevālabhakkhamha <note>bhakkhimha (ka.)</note> apāṇabhojanā <note>avākabhojanā (sī. pī.)</note>, na ghāsahetūpi karoma pāpaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Na me idaṃ ruccati cakkavāka, asmiṃ bhave bhojanasannikāso;</p>

<p rend="gathalast">Ahosi pubbe tato me aññathā, icceva me vimati ettha jātā.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Ahampi <pb ed="M" n="1.0195" /> maṃsāni phalāni bhuñje, annāni ca loṇiyateliyāni;</p>

<p rend="gatha2">Rasaṃ manussesu labhāmi bhottuṃ, sūrova saṅgāmamukhaṃ vijetvā;</p>

<p rend="gathalast">Na ca me tādiso vaṇṇo, cakkavāka yathā tava.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Asuddhabhakkhosi khaṇānupātī, kicchena te labbhati annapānaṃ;</p>

<p rend="gathalast">Na tussasī rukkhaphalehi dhaṅka, maṃsāni vā yāni susānamajjhe.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Yo sāhasena adhigamma bhoge, paribhuñjati <pb ed="T" n="1.0264" /> dhaṅka khaṇānupātī;</p>

<p rend="gathalast">Tato upakkosati naṃ sabhāvo, upakkuṭṭho vaṇṇabalaṃ jahāti.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Appampi ce nibbutiṃ bhuñjatī yadi, asāhasena aparūpaghātī <note>asāhasenānupaghātino (ka.)</note>;</p>

<p rend="gathalast">Balañca vaṇṇo ca tadassa hoti, na hi sabbo āhāramayena vaṇṇoti.</p>

<p rend="centre">Cakkavākajātakaṃ aṭṭhamaṃ.</p>

<p rend="hangnum"></p>

<p rend="bodytext"> 435. Haliddirāgajātakaṃ (9)</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Sutitikkhaṃ araññamhi, pantamhi sayanāsane;</p>

<p rend="gathalast">Ye ca gāme titikkhanti, te uḷāratarā tayā.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Araññā gāmamāgamma, kiṃsīlaṃ kiṃvataṃ ahaṃ;</p>

<p rend="gathalast">Purisaṃ tāta seveyyaṃ, taṃ me akkhāhi pucchito.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Yo te <note>yo taṃ (syā. jā. 1.4.190 araññajātakepi)</note> vissāsaye tāta, vissāsañca khameyya te;</p>

<p rend="gathalast">Sussūsī ca titikkhī ca, taṃ bhajehi ito gato.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Yassa <pb ed="M" n="1.0196" /> kāyena vācāya, manasā natthi dukkaṭaṃ;</p>

<p rend="gathalast">Urasīva patiṭṭhāya, taṃ bhajehi ito gato.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Yo ca dhammena carati, carantopi na maññati;</p>

<p rend="gathalast">Visuddhakāriṃ sappaññaṃ, taṃ bhajehi ito gato.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Haliddirāgaṃ <pb ed="T" n="1.0265" /> kapicittaṃ, purisaṃ rāgavirāginaṃ;</p>

<p rend="gathalast">Tādisaṃ tāta mā sevi, nimmanussampi ce siyā.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Āsīvisaṃva kupitaṃ, mīḷhalittaṃ mahāpathaṃ;</p>

<p rend="gathalast">Ārakā parivajjehi, yānīva visamaṃ pathaṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Anatthā <pb ed="V" n="1.0160" /> tāta vaḍḍhanti, bālaṃ accupasevato;</p>

<p rend="gathalast">Māssu bālena saṃgacchi, amitteneva sabbadā.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Taṃ tāhaṃ tāta yācāmi, karassu vacanaṃ mama;</p>

<p rend="gathalast">Māssu bālena saṃgacchi <note>saṃgañchi (sī. pī.)</note>, dukkho bālehi saṅgamoti.</p>

<p rend="centre">Haliddirāgajātakaṃ navamaṃ.</p>

<p rend="hangnum"></p>

<p rend="bodytext"> 436. Samuggajātakaṃ (10)</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Kuto nu āgacchatha bho tayo janā, svāgatā etha <note>svāgataṃ ettha (sī. pī.)</note> nisīdathāsane;</p>

<p rend="gathalast">Kaccittha bhonto kusalaṃ anāmayaṃ, cirassamabbhāgamanaṃ hi vo idha.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Ahameva eko idha majja patto, na cāpi me dutiyo koci vijjati;</p>

<p rend="gathalast">Kimeva sandhāya te bhāsitaṃ ise, ‘‘kuto nu āgacchatha bho tayo janā’’.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Tuvañca eko bhariyā ca te piyā, samuggapakkhittanikiṇṇamantare <pb ed="T" n="1.0266" />;</p>

<p rend="gathalast">Sā rakkhitā kucchigatāva <note>kucchigatā ca (ka.)</note> te sadā, vāyussa <note>harissa (ka.)</note> puttena sahā tahiṃ ratā.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Saṃviggarūpo <pb ed="M" n="1.0197" /> isinā viyākato <note>pabyākato (ka.), byākato (syā. pī.)</note>, so dānavo tattha samuggamuggili;</p>

<p rend="gathalast">Addakkhi bhariyaṃ suci māladhāriniṃ, vāyussa puttena sahā tahiṃ rataṃ.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Sudiṭṭharūpamuggatapānuvattinā <note>sudiṭṭharūpuggatapānuvattinā (sī. syā. pī.)</note>, hīnā narā ye pamadāvasaṃ gatā;</p>

<p rend="gathalast">Yathā have pāṇarivettha rakkhitā, duṭṭhā mayī aññamabhippamodayi.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Divā ca ratto ca mayā upaṭṭhitā, tapassinā jotirivā vane vasaṃ;</p>

<p rend="gathalast">Sā dhammamukkamma adhammamācari, akiriyarūpo pamadāhi santhavo.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Sarīramajjhamhi ṭhitātimaññahaṃ, mayhaṃ ayanti asatiṃ asaññataṃ;</p>

<p rend="gathalast">Sā dhammamukkamma adhammamācari, akiriyarūpo pamadāhi santhavo.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Surakkhitaṃ <pb ed="T" n="1.0267" /> meti kathaṃ nu vissase, anekacittāsu na hatthi <note>anekacittā puna hettha (ka.)</note> rakkhaṇā;</p>

<p rend="gathalast">Etā hi pātālapapātasannibhā, etthappamatto byasanaṃ nigacchati.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Tasmā hi te sukhino vītasokā, ye mātugāmehi caranti nissaṭā;</p>

<p rend="gathalast">Etaṃ sivaṃ uttamamābhipatthayaṃ, na mātugāmehi kareyya santhavanti.</p>

<p rend="centre">Samuggajātakaṃ dasamaṃ.</p>

<p rend="hangnum"></p>

<p rend="bodytext"> 437. Pūtimaṃsajātakaṃ (11)</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Na <pb ed="M" n="1.0198" /> kho me ruccati āḷi, pūtimaṃsassa pekkhanā;</p>

<p rend="gathalast">Etādisā sakhārasmā, ārakā parivajjaye.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Ummattikā <pb ed="V" n="1.0161" /> ayaṃ veṇī, vaṇṇeti patino sakhiṃ;</p>

<p rend="gathalast">Pajjhāyi <note>pajjhāti (sī. pī.), pajjhāyati (sī. niyya)</note> paṭigacchantiṃ, āgataṃ meṇḍa <note>meḷa (sī. pī.)</note> mātaraṃ.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Tvaṃ khosi samma ummatto, dummedho avicakkhaṇo;</p>

<p rend="gathalast">Yo tvaṃ <note>so tvaṃ (syā.)</note> matālayaṃ katvā, akālena vipekkhasi.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Na akāle vipekkheyya, kāle pekkheyya paṇḍito;</p>

<p rend="gathalast">Pūtimaṃsova pajjhāyi <note>pajjhāti (sī. pī.), pajjhāyati (sī. niyya)</note>, yo akāle vipekkhati.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Piyaṃ kho āḷi me hotu, puṇṇapattaṃ dadāhi me;</p>

<p rend="gathalast">Pati <pb ed="T" n="1.0268" /> sañjīvito mayhaṃ, eyyāsi piyapucchikā <note>pucchitā (syā. ka.)</note>.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Piyaṃ kho āḷi te hotu, puṇṇapattaṃ dadāmi te;</p>

<p rend="gathalast">Mahatā parivārena <note>parihārena (syā.)</note>, essaṃ <note>esaṃ (sī. pī.)</note> kayirāhi <note>kayirāsi (pī.)</note> bhojanaṃ.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Kīdiso tuyhaṃ parivāro, yesaṃ kāhāmi bhojanaṃ;</p>

<p rend="gathalast">Kiṃnāmakā ca te sabbe, taṃ <note>te (sī. syā. pī.)</note> me akkhāhi pucchitā.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Māliyo caturakkho ca, piṅgiyo atha jambuko;</p>

<p rend="gathalast">Ediso mayhaṃ parivāro, tesaṃ kayirāhi <note>kayirāsi (pī.)</note> bhojanaṃ.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Nikkhantāya agārasmā, bhaṇḍakampi vinassati;</p>

<p rend="gathalast">Ārogyaṃ āḷino vajjaṃ <note>vacchaṃ (?)</note>, idheva vasa māgamāti.</p>

<p rend="centre">Pūtimaṃsajātakaṃ ekādasamaṃ.</p>

<p rend="hangnum"></p>

<p rend="bodytext"> 438. Daddarajātakaṃ (12)</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Yo te puttake akhādi, dinnabhatto adūsake;</p>

<p rend="gathalast">Tasmiṃ dāṭhaṃ nipātehi, mā te muccittha jīvato.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Ākiṇṇaluddo <pb ed="M" n="1.0199" /> puriso, dhāticelaṃva makkhito;</p>

<p rend="gathalast">Padesaṃ taṃ na passāmi, yattha dāṭhaṃ nipātaye.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Akataññussa posassa, niccaṃ vivaradassino;</p>

<p rend="gathalast">Sabbaṃ ce pathaviṃ dajjā, neva naṃ abhirādhaye.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Kinnu subāhu taramānarūpo, paccāgatosi saha māṇavena;</p>

<p rend="gathalast">Kiṃ <pb ed="T" n="1.0269" /> kiccamatthaṃ idhamatthi tuyhaṃ, akkhāhi me pucchito etamatthaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Yo te sakhā daddaro sādhurūpo, tassa vadhaṃ parisaṅkāmi ajja;</p>

<p rend="gathalast">Purisassa kammāyatanāni sutvā, nāhaṃ sukhiṃ daddaraṃ ajja maññe.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Kānissa <pb ed="V" n="1.0162" /> kammāyatanāni assu, purisassa vuttisamodhānatāya;</p>

<p rend="gathalast">Kaṃ vā paṭiññaṃ purisassa sutvā, parisaṅkasi daddaraṃ māṇavena.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Ciṇṇā kaliṅgā caritā vaṇijjā, vettācaro saṅkupathopi ciṇṇo;</p>

<p rend="gathalast">Naṭehi ciṇṇaṃ saha vākurehi <note>vākarehi (pī. sī. niyya), vāgurehi (?)</note>, daṇḍena yuddhampi samajjamajjhe.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Baddhā kulīkā <note>kuliṅkā (sī. pī.)</note> mitamāḷhakena, akkhā jitā <note>akkhācitā (sī. aṭṭha.)</note> saṃyamo abbhatīto;</p>

<p rend="gathalast">Abbāhitaṃ <note>appahitaṃ (sī. syā.), abbūhitaṃ (pī. sī. niyya)</note> pubbakaṃ <note>pupphakaṃ (sī. syā.)</note> aḍḍharattaṃ, hatthā daḍḍhā piṇḍapaṭiggahena.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Tānissa <pb ed="M" n="1.0200" /> kammāyatanāni assu, purisassa <pb ed="T" n="1.0270" /> vuttisamodhānatāya;</p>

<p rend="gathalast">Yathā ayaṃ dissati lomapiṇḍo, gāvo hatā kiṃ pana daddarassāti.</p>

<p rend="centre">Daddarajātakaṃ dvādasamaṃ.</p>

<p rend="centre">Navakanipātaṃ niṭṭhitaṃ.</p>

<p rend="bodytext">Tassuddānaṃ –</p>

<p rend="gatha1">Varagijjha samajjana haṃsavaro, nidhisavhaya hārita pāṭaliko;</p>

<p rend="gathalast">Ajarāmara dhaṅka titikkha kuto, atha dvādasa pekkhana daddaribhīti.</p>
</body>
<back></back>
</text>
</TEI.2>